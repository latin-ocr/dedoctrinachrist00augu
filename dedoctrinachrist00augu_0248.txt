210 AURELH AUGUSTINI

C. LX. Magis opus est diiudicare atque digno-
scere, quum se satanas transfigurat velut angelum
lucis¹)‚ ne fallendo ad aliqua perniciosa seducat.
Num quando sensus corporis fallit, mentem vero uon
movet a vera rectaque sententia, qua quisque vitam
fidelem gerit, nullum estin religione. periculum: vel
quum se bonum fingens ea facit sire dicit, quae
bonis angelis congruunt, etiam si credatur bonus,
non est error Christianae fidei periculosus aut mor-
bidus. Quum vero per haee aliena ad sua inc-ipit
ducere, tunc eum dignoscere, nec ire post eum,
magna et necessaria vigilantia est. Sed quotusquis-
que homiuum idoneus est omnes mortiferos eius do-
los evadere, nisi regat atque tueatur Deus?- Et ipsa
huius rei difficultas adhoc est utilis, ne sit spes sibi
quisque, aut homo alteralteri, sed Deus suis omni-
bus. ld enim nobis potius expedire prorsus piorum
ambigit nemo.

C. LXI. Haec ergo, quae in sanctis angelis et
virtutibus Dei est ecclesia, tune nobis, sicuti est, in-
notescet, quum ei coniuncti fuerimus in finem ad
simui habendam beatitudinem sempiternam. Ista
vero, quae ab illa peregrinatur in terris, eo nobis
notior est, quod in illa sumus, et quia hominum est,
quod et nos sumus. Haec sanguine mediatoris, nul-
lum habentis peccatum, ab omni redempta est pec-
cato, eiusque vox est: Si Denspro nobis, quis eontra
nos? Quificio proprio suo nonpepereit, sedpro nobis
omnibus tradidit illum. 2) Non enim pm angelis
mortuus est Christus. Sed ideo etiam pro angelis
fit, quidquid hominum per eius mortem redimitur et
liberatur a malo, quoniam cum eis quodam modo
redit in gratiam, post inimicitias, quas inter homi-
nes et sanctos angelos peccata fecerunt, et ex ipsa

1) Cf. 2 Cor. 11, 14. 2) Rom. 8, 31.

