156 AURELII AUGUSTINI

C. XXII. Nec quisquam praeter disciplinam esse
existimet ista miscere; immo quantum congrue fieri
potest, omnibus generibus dictio varianda est. Nam
quando prolixa est in uno genere, minus detinet aua
ditorem. Quum vero fit in aliud ab alio transitus,
etiam si longius eat, decentius procedit oratiog
quamvis habeant et singula genera varietates suas in
sermone eloquentium, quibus non sinuntur in eorum
qui audiunt frigescere vel tepescere sensibus. Ve-
rum tamen facilius submissum solum, quani solum
grande diutius tolerari potest. Commotio quippe
animi quanto magis excitanda est, ut nobis adsen-
tiatur auditor, tanto minus in ea diu teneri potest,
quum fuerit quantum satis est excitata. Et ideo ca-
vendum est, ne dum volumus altius erigere quod
erectum est, etiam inde decidat, quo fuerat excita-
tione perductum. Interpositis vero quae sunt di-
cenda submissius, bene reditur ad ea, quae opus est
granditer dici,ut dictionisimpetus‚sicut maris aestus,
alternet. Ex quo fit, ut grande dicendi genus, si diu-
tius est dicendum, non debeat esse solum, sed alio-
rum generum interpositione varietur3 ei tamen ge-
neri dictio tota tribuatur, cuius copia praevaluerit.

C. XXIII. Interest enim, quod genus cui generi
interponatur vel adhibeatur certis et necessariis lo-
cis. Nam et in grandi genere semper aut paene sem·
per temperata decet esse principia. Et in potestate
est eloquentis, ut dicantur nonnulla submisse, etiam
quae possent granditer dici, ut ea, quae dicuntur
granditer, ex illorum fiant comparatione grandiora,
et eorum tamquam umbris luminosiora reddantur.
ln quocumque autem genere aliqua quaestionum vin·
cula solvenda sunt, acumine opus est, quod sibi sub-
missum genus proprie vindicat. Ac per hoc eo ge-
nere utendum est et in aliis duobus generibus, quan-
do eis ista incidunt: sicutlaudandum aliquid vel vi-
tuperandum, ubi nec damnatio cuiusquam, nec libe·

