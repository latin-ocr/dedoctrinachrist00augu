228 AURELH AUGUSTINI

solent, satisfacere, non invenio. Resurrecturam ta-
men carnem omnium quicumque nati sunt hominum
atque nascentur, et mortui sunt atque morientur,
nullo modo dubitare debet Christianus.

C. LXXXV. Unde primo occurrit de abortivis
foetibus quaestio, qui iam quidem nati suntin utero
matrum, sed nondum ita ut iam possent renasci. Si
enim resurrecturos eos dixerimus, de eis, qui iam
formati sunt, tolerari potest utcumque quod dicitur.
informes vero abortus quis non proclivius perire ar-
bitretur, sicut semina quae concepta non fuerint}
Sed quis negare audeat, etsi adfirmare non audeat,
id acturam resurrectionem, ut quidquid formae de·
fuit impleatur, atque ita non desit perfectio, quae
accessura erat tempore, quemadmodum non erunt
vitia, quae accesserant tempore3 ut neque in eo,
quod aptum et congruum dies adlaturi fuerant, na-
tura fraudetur, neque in eo, quod adversum atque
contrarium dies adtulerant‚ natura turpetur, scd in·
tegretur quod nondum erat integrum, sicut instaura-
bitur qu od fuerat vitiatum ‘l

C. LXXXVI. Ac per hoc scrupulosissime quidem
inter doctissimos quaeri ao disputari potest, quod
utrum ab homine inveniri possit ignoro: quando in-
cipiat homo in utero vivere3 utrum sit quaedam vita
et occulta, quae nondum motibus viventis adpareat.
Nam negare vixisse puerperia, quae propterea mem·
bratim exsecantur et eiiciuntur ex uteris praegnan-
tium, ne matres quoque, si mortua ibi relinquantur,
occidant, impudentia nimia videtur. Ex quo autem
incipit homo vivere, ex illo utique iam mori potest.
Mortuus vero, ubicumque illi mors potuit evenire,
quomodo ad resurrectionem 11011 pertineat mortuo·
rum, reperire non possum. ¹)

l) Cf. Aug. de civ. dei 22, 13.

