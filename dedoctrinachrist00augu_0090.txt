52 AURELU AUGUS'HNI

ras aperuit. ¹) Et decem chordarum psalterium non
importune inter doctos quaeritur utrum habeat ali-
quam musicae legem, quae ad tantum nervorum nu-
merum cogat? an vero si non habet, co ipso magis
sacrate accipiendus sit ipse numerus, vel propter de-
calogum legis (de quo item numero si quaeratur,
non nisi ad creatorem creaturamque referendus est),
vel propter superius expositum ipsum denarium. Et
ille numerus aedificationis templi, qui commemora-
tur in evangelio 2) , quadraginta scilicet et sex anno-
rum, nescio quid musicum sonat, et relatus ad fabri-
cam dominici corporis, propter quam templi mentio
facta est, cogit nonnullos haereticos confiteri filium
Dei non falso, sed vero et humano corpore indutum:
et numerum quippe et musicam plerisque locis in
sanctis scripturis honorabiliter posita invenimus.

C. Xvfl. Non enim audiendi sunt errores genti-
lium superstitionum, qui novem Musas lovis et Me-
moriae 3) filias esse finxerunt. Refellit eos Varro,
quo nescio utrum apud eos quisquam talium rerum
doctior vel curiosior esse possit. Dicit enim civita-
tem nescio quam (non enim nomen recolo) locasse
apud tres artifices terna simulacra Musarum, quod in
templo Apollinis donum poneret, ut quisquis artifi-
cum pulchriora formasset, ab illo potissimum electa
emeret. ltaque contigisse, ut opera sua quoque illi
artifices aeque pulchra explicarent, et placuisse civi-
tati omnes novem, atque omnes esse emtas, utin
Apollinis templo dedicarentur: quibus postea dicit
Hesiodum poetam imposuisse vocabula. Non igitur
Iupiter novem Musas genuit, sed tres fabri ternas
creaverunt. Tres autem non propterca illa civitas lo-
caverat, quia in somnis eas viderat, aut tot se cuius-

1) Cf. Ps. 32, 2. et 91‚3. seclixx. 2)10h.‘2‚ 20. 3) „Mss (luo
Vaticani: Minervae. Alii oninesrozlices: Memoriae. Sic vero
etiam statuitAug. tle ordine 2, 14.“ Een. Cf. Hesiod.Tl1eog. 5255.

