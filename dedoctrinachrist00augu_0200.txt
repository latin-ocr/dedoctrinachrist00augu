162 AURELH AUGUSTINI

dis ecclesiasticae, quani sana doctrina constituit.
Propter quod ipse Dominus prius quam de talibus
quod commemoravi diceret, praemisit ¹): Super ca-
fflcedram Moysi sederunt. Illa ergo cathedra, non eo-
rum, sed Moysi, cogebat cos bona dicere, etiam non
bona facientes. Agebant ergo sua in vita sua3 do-
cere autem sua, cathedra illos non permittebat alie-
na. Multis itaque prosunt dicendo quae non faciunt3
sed longe pluribus prodessent faciendo quae dicunt.
Abundant enim qui malae vitae suae defensionem ex
ipsis suis praepositis et doctoribus quaerant, respon-
dentes corde suo, aut etiam si adhoc erumpunt, ore
suo, atque dicentes: quod mihi praecipis, cur
ipse no n facis} lta fit, ut eum non obedienter au-
diant, qui se ipse non audit, et Dei verbum, quod
eis praedicatur, simul cum ipso praedicatore conte-
mnant. Denique apostolus scribens ad Timotheum 2),
quum dixisset: Nemo adolescentiam tuam contemnat,
subiecit unde non contemneretur, atque ait: sedfor-
ma esto fidelimn in sermone, in conversatione, in di-
lectione, infide, in castitate.

C. xxviii. Talis doctor, ut obedienter audiatur,
non impudenter non solum submisse ac temperate,
verum etiam granditer dicit, quia non contemtibili-
ter vivit. Sic namque eligit bonam vitam, ut etiam
bonam non negligat famam, sed provideat bona co-
ram Deo et hominibus 3), quantum potest, illum ti-
mendo, his consulendo. ln ipso etiam sermone
malit rebus placere quam verbis, nec aesti-
met dici melius, nisi quod dicitur verius, nec doctor
verbis serviat, sed rerba doctori. Hoc est enim quod
apostolus ait ¹): Non in sapientia verbi, ne evacuetur
crux Christi. Ad hoc valet ctiam quod ait ad Tinio-
theum ⁵): Noli verbis contendere; ad nillil enim utile

 

 

1)Mt. 223, 2. 2) l Tim. 4, 12. 3) Cf. 2C01·. 8, 21. 4) l Cor.
1,17. 5) ·.› Tim. 2, 14.

