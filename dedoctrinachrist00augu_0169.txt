DE DOCTRINA CHRIST. Liss. IV. 131

est hoc officium deserendum, ut vera, quamvis diiii-
cillima ad intelligendum, quae ipsi iam percepimus,
cum quantocumque labore disputationis ad aliorum
intelligentiam perducamus, si tenet auditorem vel
collocutorem discendi cupiditas, nec mentis capaci-
tas desit, quae quoquo modo intimata possit acci-
pere, non curante illo qui docet, quanta eloquentia
doceat, sed quanta evidentia.

C. X. Cuius evidentiae diligens adpetitus ali-
quando negligit verba cultiora, nec curat, quid bene
sonet, sed quid bene indicet atque intimet quod
ostendere intendit. Unde ait quidan11)‚ quum de
tali genere locutionis ageret, esse in ea „quamdam
diligentem negligentiam.“ Haec tamen sic detrahit
ornatum, ut sordes non contrahat3 quamvis in bonis
doctoribus tanta docendi cura sit vel esse debeat, ut
verbum (quod nisi obscurum sit vel ambiguum, Lati-
num esse non potest, vulgi autem more sic dicitur,
ut ambiguitas obscuritasque vitetur) non sic dicatur,
ut a doctis , sed potius ut ab indoctis dici solet. {Si
enim non piguit dicere interpretes nostros 2): Non
congregabo conventicula eornm de sanguinibus, quon-
iam senserunt ad rem pertinere, ut eo loco pluraliter
enuntiaretur hoe nomen, quod in Latina lingua tan-
tummodo singulariter dicitur3 cur pietatis doctorem
pigeat imperitis loquentem, ossum potius quam os
dicere, ne ista syllaba non ab eo quod sunt ossa, sed
ab eo quod sunt ora intelligatur, ubi Afrae aures de
correptione vocalium vel productione non iudicant}
Quid enim prodest locutionis integritas,
quam non sequitur intellectus audientis,
quum loquendi omnino nulla sit caussa, si
quod loquimur non intelligunt, propter
quos ut intelligant loquimur!¹ Qui ergo do·
cet, vitabit omnia verba quae non docent3

l) Cic. orat. c. 23, 78. 2) l’s. 15, 4. sec. Lxx.
Ι 2

