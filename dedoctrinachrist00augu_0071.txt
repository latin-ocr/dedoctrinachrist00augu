Da· DOCTRINA CHRIST. LIB. ΙΙ. 33

proditur, etiam nobis non id agentibus ut prodatur.
Sed de hoc toto genere nunc disserere non est pro-
positum. Quoniam tamen incidit in partitionem
nostram, praeteriri omnino non potuit3 atque id
hactenus notatum esse suffecerit.

C. 11. Data vero signa sunt, quae sibi quaeque ri-
ventia invicem dant ad demonstrandos, quantum
possunt, motus animi sui, vel sensa, vel intellecta
quaelibet. Nec ulla caussa est nobis significandi, id
est, signi dandi, nisi ad depromendum et traiieien-
dum in alterius animum id, quod animo gerit is qui
signum dat. Horum igitur signorum genus, quan-
tum ad homines adtinet, considerare atque tractare
statuimus, quia et signa divinitus data, quae in scri-
pturis sanctis continentur, per homines nobis indi-
cata sunt, qui ea conscripserunt. Habent etiam be·
stiae quaedam inter se signa, quibus produnt adpeti-
tum animi sui. Nam et gallus gallinaceus reperto
cibo dat signum vocis gallinae ‚ ut adcurrat, et co-
lumbus gemitu columbam vocat, vel ab ea vicissim
vocatum et multa huiusmodi animadverti solent.
Quae utrum sicut vultus aut dolentis clamor sine
significandi voluntate sequantur motum animi, an
vere ad significandum dentur, alia quaestio est, et
ad rem, quae agitur, non pertinet. Quam partem ab
hoc opere tamquam non necessariam removemus.

C. ΙΙΙ. Signorum igitur, quibus inter se homines
sua sensa communicant, quaedam pertinent ad ocu-
lorum sensum, pleraque ad aurium, paucissima ad
ceteros sensus. Nam quum innuimus, non damus
signum nisi oculis eius, quem volumus per hoc
signum voluntatis nostrae participem facere. Et
quidam motul) manuum pleraque significant: et hi-
striones omnium membrorum motibus dant signa
quaedam scientibus, et cum oculis eorum quasi fabu-

l) Al. motus, al. (Cal.) per molus.
fuscus-r. Doc‘rn. Cifflis'r. C

