226 AURELII AUGUSTINI

tiplicams est; quia non solum iam apud eos non pu-
niebantur illa flagitia, verum etiam publice veluti
lege, frequentabantur. Sic nostris temporibus ita
multa mala, etsi non talia, in apertam consuetudi-
nem iam venerunt, ut pro his non solum excommuni-
care aliquem laicum non audeamus, sed nec clericum
degradare. Unde quum exponerem ante aliquot an-
nos epistolam ad Galatas, in eo ipso loco, ubi ait
apostolus ¹): Timeo vOS, nefor-te sine caussa laborave-
rim in vobis, exclamare compulsus sum: „Vae pec-
catis hominum, quae sola inusitata exhorrescinms3
usitata vero, pro quibus abluendis filii Dei sanguis
effusus est, quamvis tam magna sint, ut omnino
claudi contra se faciant regnum Dei, saepe videndo
onmia tolerare, saepe tolerando nonnulla etiam fa-
cere cogimur. Atque utinam, o Domine, non omnia,
quae non potuerimus prohibere, faciamus!“ Sed vi-
dero, utrum me immoderatus dolor incaute aliquid
compulerit dicere.

C. LXXXI. Hoc nunc dicam, quod quidem et in
aliis opusculorum meorum locis saepe iam dixi.
Duabus ex caussis pecca11u1S‚ aut nondum
videndo quid facere debeamus, autnon fa-
ciendo quod debere fieri iam videmus. Quo-
rum duorum illud ignorantiae malum est,
hoc infirmitatis. Contra quae quidem pugnare
nos convenit; sed profecto vincimur, nisi divinitus
adiuvemur, ut non solum videamus, quid faciendum
sit, sed etiam accedente sanitate delectatio iustitiae
vincat in nobis earum rerum delectationes, quas vel
habere. cupiendo, vel amittere metuendo, scientes
videntesque peccamusg iam non solum peccatores,
quod eramus etiam, quum per ignorantiam peccaba-
mus, verum etiam legis praevaricatores, quum id
non facimus, quod faciendum [iam esse novimus],

Ι) C. 4, ll. Cf. Aug. expos. epist ¹*ul Gal. l. l.

