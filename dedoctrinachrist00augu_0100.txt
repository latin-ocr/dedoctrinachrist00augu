62 AURELll AU GU S'rlN Ι

tum satis est, de qua superius disputavimus. ¹) Ex
eo genere sunt etiam notae, quas qui didicerunt pro-
prie iam notarii adpellantur. Utilia sunt ista, nec
discuntur illicite, nec superstitione implicant, nec
luxu enervant, si tantum occupent, ut maioribus re-
bus, ad quas adipiscendas servire debent, non siut
impedimento.

C. XXVII. Iam vero illa, quae non instituendo,
sed aut transacta temporibus, aut divinitus instituta
investigando homines prodiderunt, ubicumque ‹li—
scantur‚ non sunt hominum instituta existimanda:
quorum alia sunt ad sensum corporis, alia vero ad
rationem animi pertinentia. Sed illa, quae sensu
corporis adtinguntur, vel narrata credimus, vel de·
monstrata sentimus, vel experta coniicimus.

C. XXVIII. Quidquid igitur de ordine temporum
transactorum indicat ea quae adpellatur historia,
plurimum nos adiuvat ad sanctos libros intelligen-
dos, etiamsi praeter ecelesiam puerili eruditione
discatur. Nam et per olympiadas et per consulum
nomina multa saepe quaeruntur a nobis: et ignoran-
tia consulatus, quo natus est Dominus et quo passus
est2) ‚ nonnullos coegit errare, ut putarent quadra-
ginta sex annorum aetate passum esse Dominum,
quia per tot annos aedificatum templum esse dictum
est a Iudaeis, quod imaginem dominici corporis ha-
bebat. 3) Et annorum quidem fere triginta baptiza-
tum esse retinemus auctoritate. evangelica4); sed
postea quot annos in hac vita egerit, quamquamtextu
ipso actionum eius animadverti possit, tamen ne
aliunde caligo dubitationis oriatur, de historia gen-

1) vid. c. 11. 2) Christum passum esse anno fere 30., Fusio
et Rubellio Geminis Coss, i. e. 15. post Octaviani mortem anno,
referunt Tertull. adv. Iud. c. 8., Orig. περὶ ἀρχῶν 4, 5. August.
de civ. (lei 18, 54. Contra Iren. 2, 39. sq. Iesum usque ad annum
50. vixisse existimavit secundum Ioh. 8, 57. 3) Cf. 1011. 2, 19·Sss
4) Vid. Luc. 3, 23.

