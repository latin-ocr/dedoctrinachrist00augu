30 AURELH AUGUSTINI

quisquam errore deserens viam eo tamen per agrum
pergat, quo etiam via illa perducit. Corrigendus est
tamen, et quam sit utilius viam non deserere ‹lemon-
strandum est, ne consuetudine deviandi etiam in
transversum aut perversum ire cogatur.

C. XXXVII. Adserendo enim temere, quod ille
non sensit, quem legit, plerumque incurrit in alia,
quae illi sententiae contexere nequeat. Quae si vera
et certa esse consentit, illud non possit verum esse
quod senserat, fitque in eo, nescio quo modo, ut
amando sententiam suam scripturae incipiat offen-
sior esse quam sibi. Quod malum si serpere siverit,
evertetur ex eo. Per fidem enim ambulamus, non
per speciem. ¹) Titubabit autem fides, si divinarum
scripturarum vacillat auctoritas. Porro fide titu-
bante caritas etiam ipsa languescit. Nam si a tide
quisque ceciderit, a caritate etiam necesse est cadat3
non enim potest diligere quod essenon credit. Porro
si et credit et diligit, bene agendo et praeceptis mo-
rum bonorum obtemperando efficit, ut etiam speret,
se ad id quod diligit esse venturum. ltaque tria
haec sunt, quibus et scientia omnis et pro-
phetia militat: fides, spes, caritas.

C. xxxvill. Sed fidei succedit species 2) ‚ quam
videbimus3 et spei succedit beatitudo ipsa, ad
quam perventuri sumus: caritas autem etiam istis
decedentibus augebitur potius. Si enim creden-
do diligimus, quod nondum videmus, quanto ma-
gis quum videre coeperimus! Et si sperando diligi-
mus, quo nondum pervenimus, quanto magis quum
pervenerinms! lnter temporalia quippe atque aeter-
na hoc interest, quod temporale aliquid plus diligi-
tur antequam habeatur, vilescit autem quum adve-
nerit3 nou enim satiat animam, cui vera est et certa

l) 2 Cor. 5, 7. 2) Sic Mss. 13 Bened., et Lips. Editi vero
spes, ut apparet ex emendatione ortum.

