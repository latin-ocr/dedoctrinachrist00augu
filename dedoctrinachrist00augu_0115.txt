DE DOC'rRlNA CilRlST. Llss. ΠΙ. ἀῖ

quae quidem est utilis collecta de libris gentium , si
‹lix-inarum scripturarum scientiae comparetur. Nam
quidquid homo extra didicerit, si noxium est, ibi
danmatur3 si utile est, ibi invenitur. Et quum ibi
quisque invenerit omnia, quae utiliter alibi didicit,
multo abundantius ibi inveniet ea, quae nusquam
omnino alibi, sed in illarum tantummodo scriptura-
rum mirabili altitudine et mirabili humilitate discun-
tur. Hac igitur instructione praeditum quum signa
incognita lectorem non impedierint, mitem et humi-
lem corde, subiugatum leniter Christo, et oneratum
sarcina levi, fundatum et radicatum et aedificatum in
caritate, quem scientia inflare non possit, accedat
ad ambigua signa in scripturis consideranda et discu-
tienda, de quibus iam tertio volumine dicere adgre-
diar, quod Dominus donare dignabitur.

LIBER TERTIUS.

C. 1. Homo timens Deum voluntatem eius in
scripturis sanetis diligenter inquirit. Et ne amet
certamina, pietate mansuetus, praemunitus etiam
scientia linguarum, ne in verbis locutionibusque
ignotis haereat, praemunitus etiam cognitione qua-
rumdam rerum necessariarum, ne vim naturamve
earum, quae propter similitudinem adhibentur, igno-
ret, adiuvante etiam codicum veritate, quam sollers
emendationis diligentia procuravit, veniat ita instru-
ctus ad ambigua scripturarum discutienda atque“sol-
venda. Ut autem signis ambiguis non decipiatur,
quantum per nos instrui potest (fieri autem potest,
ut istas vias, quas ostendere volumus, tamquam pue-
riles vel magnitudine ingenii, vel maioris illumina-
tionis claritate derideat); sed tamen, ut coeperam
dicere, quantum per nos instrui potest, qui eo loco

