llS AURELII AUGUSTIM

caverent, sicut rusticos urbani reprehendunt, etiam
qui literas nesciunt.

C. lV. Debet igiturdivinarum scripturarum tracta·
toret doctor, defensor rectae fidei ac debellator er-
roris, et bona docere et mala dedocere, atque in hoc
opere sermonis conciliare adversos ¹), remissos eri-
gere, nescientibus quid agatur, quid exspectare de-
beant intimare. Ubi autem benevolos, intentos, do-
ciles aut invenerit, aut ipse feeerit, cetera peragenda
sunt, sicut postulat caussa. Si docendi sunt qui au-
diunt, narratione faciendum est, si tamen indigeat,
ut res de qua agitur innotescat. Ut autem quae du-
bia sunt certa fiant, documentis adhibitis ratiocinan-
dum est. Si vero qui audiunt movendi sunt potius,
quam docendi, ut in eo quod iam sciunt agendo non
torpeant, et rebus adsensum, quas veras esse faten-
tur, adcommodent, maioribus dicendi viribus opus
est. lbi obsecrationes et increpationes, concitatio·
nes et coercitiones, et quaecumque alia valent ad
commovendos animos sunt necessaria. Et haee qui-
dem cuncta, quae dixi, omnes fere homines in eis,
quae eloquendo agunt, facere non quieseunt.

C. V. Sed quum alii faciant obtuse, deformiter,
frigide, alii acute, ornate, vehementer, illum ad hoc
opus, unde agimus, iam oportet accedere, qui potest
disputare vel dicere sapienter, etiamsi non potest
eloquenter, ut prosit audientibus , etiamsi minus
quam prodesset, si et eloquenter posset dicere. Qui
vero adfluit insipienti eloquentia, tanto magis ca-
vendus est, quanto magis ab eo in eis, quae audire in-
utile est, delectatur auditor, et eum quoniam diserte
dicere audit, etiam vere dicere existimat. Haec
autem sententia nee illos fugit, qui artem rhetoricam
docendam puturunt3 fassi sunt enim „sapientiam sine
eloquentia parum prodesse civitatibus, eloquentiam

l) Δηι, Ει·., Cal. et 3 codd. Lips.. aversos

